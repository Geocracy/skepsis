Ένα νέο πολιτικό σύστημα
========================

Οι άνθρωποι χρειάζονται ένα τρόπο οργάνωσης προκειμένου να επιτευχθεί οικονομία στις δραστηριότητες τους και να καταφέρνουν περισσότερα χρησιμοποιώντας τις ενωμένες δυνάμεις τους.
Σε αναζήτηση της επωφελούς συνεργασίας, δημιούργησαν μικρές ομάδες, στη συνέχεια οικισμούς, χωριά, πόλεις, κράτη, αυτοκρατορίες, ενώσεις κρατών και παγκόσμιους οργανισμούς.
Καθώς αυξανόταν ο αριθμός των συνεργαζόμενων ανθρώπων τα πολιτικά συστήματα έπρεπε να εξελίσονται για να ανταποκριθούν στις νέες ανάγκες. Αυτό όμως δεν γινόταν πάντα με τον καλύτερο δυνατό τρόπο και κυρίως τα πολιτικά συστήματα εξελισόταν εν αγνοία των περισσότερων ανθρώπων.
Στα πολιτικά συστήματα που υπάρχουν σήμερα (2016) σε όλο τον κόσμο, διακρίνουμε αδυναμία εξέλιξης και μεγάλη επιρροή από παλαιότερες εποχές. Είναι γεγονός ότι οι πολλές ευημερούσες κοινωνίες έφτασαν σε παρακμή σε διάστημα περίπου 300-400 ετών. Αυτό ίσως να οφείλεται στην μακροχρόνια διαίρεση των ανθρώπων σε αυτούς που διοικούν και σε αυτούς που διοικούνται.

Είναι φανερό ότι για να συνεχίσει να ευημερεί το ανθρώπινο είδος, είναι αναγκαίο να δημιουργηθεί ένα νέο πολιτικό σύστημα που δεν θα αφήνει να δημιουργηθούν τα δύο μεγαλύτερα προβλήματα που υπάρχουν σήμερα σε όλα τα υπάρχοντα πολιτικά συστήματα: την αδιαφορία και την απληστία. Αντίθετα θα πρέπει να προωθηθεί η ανιδιοτελής συνεργατικότητα και ο εθελοντισμός.
Επίσης πρέπει να ενσωματώσει μόνιμες λειτουργίες που αφορούν μόνιμες συμπεριφορές των ανθρώπων, όπως την τάση που έχουν οι άνθρωποι για το ατομικό τους συμφέρον ακόμη κι αν αυτό βλάπτει το σύνολο.

Η βελτίωση των ήδη υπάρχουσων πολιτικών συστημάτων είναι εξαιρετικά δύσκολη εώς αδύνατη, διότι τα συστήματα αυτά αυτοσυντηρούνται και αυτοπροστατεύονται. Η λύση είναι να δημιουργηθεί ένα νέο θεωρητικό πολιτικό σύστημα από το μηδέν, το οποίο όταν ωριμάσει θα είναι ευκολότερο να αντικαταστήσει τα παλιά στην πράξη.

Η διαδικασία δημιουργίας και χρήσης του νέου αυτού πολιτικού συστήματος αναμένεται να είναι μακροχρόνια, γιατί πρέπει να βασίζεται στις εσωτερικές λειτουργίες των ανθρώπων, χωρίς να τους κάνει να νοιώθουν ότι πιέζονται ή απειλούνται με οποιοιδήποτε τρόπο και σε οποιοδήποτε βαθμό.

Τα στάδια που μπορεί να υλοποιηθεί είναι τα εξής:
- Αυτογνωσία. Αναγνώριση των μόνιμων χαρακτηριστικών που έχουν οι άνθρωποι σε σχέση με την κοινωνική τους ζωή και συμπεριφορά. Χρήση παγκόσμια αναγνωρισμένων γνωμικών και αξιωμάτων.
- Οργάνωση. Οργάνωση των διαδικασιών συνεργασίας και κοινωνικότητας με βάση τα μόνιμα χαρακτηριστικά.
- Κωδικοποίηση. Απλοποίηση και κωδικοποίηση των διαδικασιών συνεργασίας ώστε το μεγαλύτερο δυνατό ποσοστό των ανθρώπων να τις γνωρίζει πλήρως.
- Ενσωμάτωση. Δημιουργία μεθοδολογιών για την μετάβαση από τα παλιά πολιτικά συστήματα στο νέο.

Για τον καλύτερο τρόπο λειτουργίας του εγχειρήματος δημιουργίας ενός νέου πολιτικού συστήματος, χρησιμοποιείται το λογισμικό git και η ιστοσελίδα github.ώστε έτσι να υπάρχει μία μόνιμη ανοιχτή διαδικασία συνεργατικότητας.

Σας εύχομαι καλή έμπνευση και μην ξεχνάτε ότι αυτό είναι ένα έργο για το καλό όλων των επόμενων γενεών σε όλο τον κόσμο.





